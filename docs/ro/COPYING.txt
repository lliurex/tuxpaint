   This is an unofficial translation of the GNU General Public License into
   romanian. It was not published by the Free Software Foundation, and does
   not legally state the distribution terms for software that uses the GNU
   GPL--only the original English text of the GNU GPL does that. However, we
   hope that this translation will help romanian speakers understand the GNU
   GPL better.

   Aceasta este o traducere neoficiala a Licentei Publice Generale GNU in
   limba romana. Nu a fost publicata de Free Software Foundation si nu
   specifica termenii legali de distribuire a programelor care folosesc GNU
   GPL--numai textul original in limba engleza al GNU GPL face acest lucru.
   Cu toate acestea, speram ca aceasta traducere sa ajute vorbitorii de limba
   romana sa inteleaga mai bine GNU GPL.


                     LICENTA PUBLICA GENERALA GNU
                        Versiunea 2, iunie 1991

  Copyright (C) 1989, 1991 Free Software Foundation, Inc.
  59 Temple Place, Suite 330, Boston, MA  02111-1307  USA

  Este permisa copierea acestui document, dar este interzisa
  modificarea lui.

                             Prefata

   Licentele majoritatii programelor sunt concepute pentru a va priva
 de libertatea de a modifica si distribui programele respective.  In
 contrast, intentia Licentei Publice Generale GNU este de a va garanta
 libertatea de a distribui si modifica programele libere si de a se
 asigura ca programele sunt libere pentru toti utilizatorii.  Aceasta
 Licenta Publica Generala se aplica majoritatii programelor apartinand
 Free Software Foundation precum si tuturor celorlalte programe ai
 caror autori decid sa o foloseasca.  Alte programe apartinand Free
 Software Foundation sunt puse sub Licenta Publica Generala GNU pentru
 Biblioteci.  Aceasta Licenta poate fi de asemenea folosita pentru
 programele dumneavoastra.

   Libertatea programelor nu implica neaparat absenta costului.
 Licentele noastre sunt concepute sa va garanteze libertatea de a
 distribui copii ale programelor libere (si de a oferi acest serviciu
 contra cost, daca doriti), de a obtine codul sursa, de a schimba
 programul sau a folosi portiuni din el in noi programe libere, si de a
 sti ca puteti face toate aceste lucruri.

   Pentru a va proteja drepturile, trebuie sa impunem restrictii impotriva
 oricui ar incerca sa va conteste aceste drepturi sau sa va ceara sa
 renuntati la ele.  Aceste restrictii implica anumite responsabilitati
 pentru dumneavoastra daca distribuiti copii ale programelor, sau daca
 le modificati.

   De exemplu, daca distribuiti copii ale unui program, indiferent daca
 o faceti gratuit sau contra unei sume de bani, trebuie sa dati
 beneficiarilor toate drepturile pe care le aveti dumneavoastra.
 Trebuie sa va asigurati ca ei primesc, sau pot primi, codul sursa al
 programului.  In plus, trebuie sa le aratati care sunt termenii in
 care primesc programul, pentru ca ei sa stie care le sunt drepturile.

   Drepturile dumneavoastra sunt protejate in doua etape: (1)
 prin stabilirea drepturilor de autor pentru program, si (2) prin
 aceasta Licenta care va da dreptul legal de a copia, distribui si/sau
 modifica programul.

   De asemenea, pentru propria noastra protectie cat si pentru cea a
 autorilor, vrem sa ne asiguram ca toata lumea intelege ca nu exista
 nici un fel de garantie pentru acest program liber.  Daca programul
 este modificat de altcineva si distribuit mai departe, vrem ca
 beneficiarii programului sa stie ca ceea ce au nu este originalul, in
 asa fel incat nici o problema introdusa de altcineva nu va avea un
 efect negativ asupra reputatiei autorilor initiali.

   Orice program liber este in mod constant amenintat de patentele
 software.  Noi vrem sa evitam pericolul ca cei ce redistribuie
 programe libere sa obtina patente, practic transformand programul
 intr-unul aflat sub controlul total al persoanei sau institutiei ce
 detine patentul (engl. proprietary).  Pentru a preveni aceasta
 situatie, facem clara pozitia noastra conform careia orice patent
 trebuie acordat fie in asa fel incat sa poata fi folosit gratuit si
 fara restrictii de oricine, fie deloc.

   Termenii si conditiile exacte de copiere, distribuire si modificare
 sunt specificate in urmatoarele paragrafe.


                    LICENTA PUBLICA GENERALA GNU
     TERMENI SI CONDITII PENTRU COPIERE, DISTRIBUIRE SI MODIFICARE

   0. Aceasta Licenta se aplica oricarui program sau proiect ce contine
 o mentiune a detinatorului drepturilor de autor spunand ca poate fi
 distribuit in termenii acestei Licente Publice Generale.  Prin
 "Program" vom intelege orice asemenea program sau proiect, iar prin
 "proiect bazat pe Program" vom intelege fie programul fie orice alt
 proiect derivat din Program conform cu legea drepturilor de autor: un
 proiect ce contine Programul sau portiuni din el, fie in forma
 originala fie modificata si/sau tradusa in alta limba.  (In restul
 acestui document traducerile vor fi incluse fara restrictii in
 termenul "modificare".)  Fiecare persoana autorizata de aceasta
 Licenta va fi desemnata prin termenul "dumneavoastra".

 Activitatile care nu sunt de copiere, distribuire si modificare sunt
 in afara scopului acestei Licente.  Activitatea de executare a
 programului nu este restrictionata, iar rezultatul programului
 (engl. output) este acoperit de licenta doar in cazul in care
 continutul sau constituie un proiect bazat pe Program (independent de
 faptul ca a fost obtinut prin rularea Programului).  In ce masura
 acest lucru este adevarat depinde de natura Programului.

   1. Puteti copia si distribui copii nemodificate ale codului sursa al
 Programului in forma in care il primiti, prin orice mediu, cu conditia
 sa specificati vizibil pe fiecare copie autorul si lipsa oricarei
 garantii, sa pastrati intacte toate notele referitoare la aceasta
 Licenta si la absenta oricarei garantii si sa distribuiti o copie a
 acestei Licente cu fiecare copie a Programului.

 Puteti pretinde o retributie financiara pentru actul fizic de transfer
 al unei copii, si puteti oferi garantie contra cost.

   2. Puteti efectua modificari asupra copiilor Programului (sau asupra
 oricaror portiuni ale sale), creand astfel un "proiect bazat pe
 Program".  Copierea si distribuirea unor asemenea modificari sau
 proiecte se pot face conform termenilor sectiunii precedente (1), doar
 daca toate conditiile urmatoarele sunt indeplinite:

     a) Toate fisierele modificate trebuie sa contina note foarte
        vizibile mentionand faptul ca dumneavoastra le-ati modificat,
        precum si data fiecarei modificari.

     b) Orice proiect pe care il distribuiti sau publicati, care in
        intregime sau in parte contine sau este derivat din Program
        (sau orice parte a acestuia), trebuie sa poata fi folosit de
        oricine, gratuit si in intregime, in termenii acestei Licente.

     c) Daca programul modificat citeste comenzi in mod interactiv,
        trebuie sa il modificati in asa fel incat atunci cand este
        pornit in mod interactiv sa afiseze un mesaj referitor la
        drepturile de autor precum si o nota mentionand lipsa oricarei
        garantii (sau sa mentioneze faptul ca dumneavoastra oferiti o
        garantie).  De asemenea trebuie specificat faptul ca
        utilizatorii pot redistribui programul in aceste conditii
        precum si o explicatie a modalitatii in care poate fi obtinut
        textul acestei Licente.  (Exceptie: daca Programul este
        interactiv dar nu afiseaza in mod normal un asemenea mesaj, nu
        este necesar ca proiectul bazat pe Program sa afiseze un
        mesaj.)

 Aceste cerinte se aplica Programului modificat in intregime.  Daca pot
 fi identificate sectiuni ale proiectului care nu sunt derivate din
 Program, si pot fi considerate de sine statatoare, atunci aceasta
 Licenta si termenii sai nu se aplica acelor sectiuni cand sunt
 distribuite ca proiecte separate.  Cand distribuiti aceleasi sectiuni
 ca parte a unui intreg care este un proiect bazat pe Program,
 distribuirea intregului proiect trebuie sa fie facuta in acord cu
 termenii acestei Licente, ale carei permisiuni pentru alte licente se
 extind asupra intregului, si deci asupra fiecarei sectiuni in parte,
 indiferent de autor.

 Astfel, nu este in intentia acestei sectiuni sa pretinda drepturi sau
 sa conteste drepturile dumneavoastra asupra unui proiect efectuat in
 intregime de dumneavoastra.  Intentia este de a exercita dreptul de a
 controla distributia proiectelor derivate sau colective bazate pe
 Program.

 In plus, pura agregare (pe un mediu de stocare sau distributie) cu
 Programul (sau cu un proiect bazat pe Program) al unui alt proiect
 care nu este bazat pe Program nu aduce acel proiect sub incidenta
 acestei Licente.

   3. Puteti copia si distribui Programul (sau un proiect bazat pe el,
 conform Sectiunii 2) in format obiect sau executabil conform
 termenilor Sectiunilor 1 si 2 de mai sus, cu conditia sa indepliniti
 una dintre conditiile de mai jos:

     a) Sa il oferiti insotit de codul sursa corespunzator, in format
        citibil de catre masina, care trebuie sa fie distribuit in
        termenii Sectiunilor 1 si 2 de mai sus pe un mediu de
        distributie uzual transportului de software; sau

     b) Sa il oferiti insotit de o oferta scrisa, (valida pentru cel
        putin trei ani, pentru o taxa care sa nu depaseasca costul
        fizic al efectuarii distributiei sursei), de a oferi o copie
        completa, in format citibil de catre masina, a codului sursa,
        distribuit in termenii Sectiunilor 1 si 2 de mai sus, pe un
        mediu de distributie uzual transportului de software; sau

     c) Sa il oferiti insotit de informatia pe care ati primit-o
        referitoare la oferta de a distribui codul sursa corespunzator.
        (Aceasta alternativa este permisa numai pentru distribuiri
        necomerciale si doar daca ati primit programul in format obiect
        sau executabil impreuna cu aceasta oferta, in conformitate cu
        Subsectiunea b de mai sus.)

 Codul sursa al unui proiect este forma preferata in care se fac
 modificari asupra proiectului.  Pentru un proiect executabil, codul
 sursa complet inseamna codul sursa al tuturor modulelor pe care le
 contine, impreuna cu toate fisierele asociate continand definitii ale
 interfetelor si scripturile folosite pentru a controla compilarea si
 instalarea executabilului.  Cu toate acestea, ca o exceptie, nu este
 obligatorie distribuirea impreuna cu codul sursa a acelor componente
 care sunt in mod normal distribuite (in format sursa sau binar) cu
 componentele majore (compilator, nucleu, etc.) ale sistemului de
 operare sub care ruleaza executabilul, exceptand situatia in care acea
 componenta acompaniaza executabilul.

 Daca distributia executabilului sau codului obiect este facuta prin
 oferirea permisiunii de copiere dintr-un loc dedicat, atunci oferirea
 permisiunii de copiere a codului sursa din acelasi loc este
 considerata distribuire a codului sursa, chiar daca beneficiarul nu
 este obligat sa copieze codul sursa impreuna cu codul obiect.

   4. Nu puteti copia, modifica, sub-autoriza sau distribui Programul
 decat asa cum este prevazut in aceasta Licenta.  Orice incercare de a
 copia, modifica, sub-autoriza sau distribui Programul in alti termeni
 va duce la anularea drepturilor ce va revin conform acestei Licente.
 Cu toate acestea, nu vor fi anulate drepturile celor ce au primit
 copii sau drepturi de la dumneavoastra conform cu aceasta Licenta,
 atata timp cat raman in conformitate cu ea.

   5. Nu sunteti obligat sa acceptati aceasta Licenta, deoarece nu ati
 semnat-o.  Cu toate aceastea, numai aceasta Licenta va permite sa
 modificati Programul sau proiectele derivate din el.  Aceste actiuni
 sunt interzise prin lege daca nu acceptati aceasta Licenta.  In
 consecinta, prin modificarea sau distribuirea Programului (sau a
 oricarui proiect bazat pe Program), indicati in mod implicit
 acceptarea acestei Licente si a tuturor termenilor si conditiilor de
 copiere, distribuire sau modificare a Programului sau proiectelor
 bazate pe el.

   6. De fiecare data cand redistribuiti Programul (sau orice proiect
 bazat pe Program), beneficiarul primeste o licenta de la licentiatorul
 original care ii permite sa copieze, distribuie sau modifice Programul
 in aceiasi termeni si conditii.  Nu puteti impune nici o restrictie
 aditionala asupra exercitarii drepturilor pe care destinatarul le
 primeste prin aceasta Licenta.  Nu sunteti responsabil cu impunerea
 respectarii acestei Licente de catre o terta parte.

   7. In cazul in care, ca o consecinta a unei decizii judecatoresti,
 sau pretinsa incalcare a unui patent, sau pentru orice alta cauza (nu
 neaparat limitata la chestiuni legate de patente), vi se impun
 conditii (prin hotarare judecatoreasca, intelegere sau alte mijloace)
 care contravin conditiilor acestei Licente, acest lucru nu va permite
 nerespectarea conditiilor acestei Licente.  Daca nu puteti face in asa
 fel incat sa satisfaceti simultan obligatiile din aceasta Licenta si
 alte obligatii pertinente, atunci, ca o consecinta, va este interzisa
 distribuirea Programului.  De exemplu, daca o autorizatie de folosire
 a unui patent nu va permite redistribuirea gratuita a Programului de
 catre oricine il primeste de la dumneavoastra, direct sau indirect,
 atunci singurul mod in care puteti satisface simultan aceste conditii
 si Licenta de fata este sa nu distribuiti Programul in nici un fel.

 Daca vreo portiune a acestei sectiuni este invalidata sau de neaplicat
 in anumite circumstante, restul sectiunii continua sa se aplice, iar
 sectiunea in intregime se aplica in toate celelalte circumstante.

 Nu este in intentia acestei sectiuni sa va determine sa incalcati
 vreun patent sau alte pretentii de drepturi de proprietate, sau sa
 contestati valabilitatea oricaror asemenea pretentii; aceasta sectiune
 are ca scop unic protejarea integritatii sistemului de distribuire de
 programe libere, care este implementat prin licente publice.  Multe
 persoane au contribuit generos la spectrul larg de programe
 distribuite prin acest sistem, bazandu-se pe aplicarea sa consistenta;
 este la latitudinea autorului/donatorului sa decida daca este dispus
 sa distribuie programe prin orice alt sistem, si o persoana autorizata
 sa foloseasca acele programe nu poate impune acea decizie.

 Intentia acestei sectiuni este de a clarifica ceea ce este considerat
 a fi o consecinta a restului acestei Licente.

   8. Daca distributia si/sau folosirea Programului este restrictionata
 in anumite tari din cauza patentelor sau din cauza unor interfete
 aflate sub incidenta unor drepturi de autor restrictive, detinatorul
 drepturilor de autor ce plaseaza Programul sub aceasta Licenta poate
 adauga o limitare geografica a distribuirii ce exclude acele tari, in
 asa fel incat distribuirea este permisa doar in (sau intre) tarile
 care nu sunt excluse.  Intr-un asemenea caz, Licenta incorporeaza
 aceasta limitare ca si cum ar fi scrisa in corpul acestei Licente.

   9. Free Software Foundation poate publica din cand in cand noi
 versiuni (sau versiuni revazute) ale Licentei Publice Generale.
 Asemenea versiuni noi vor fi similare in spirit versiunii prezente,
 dar pot diferi in anumite detalii, pentru a adresa noi probleme sau
 situatii.

 Fiecarei versiuni ii este asociat un numar unic.  Daca programul
 specifica faptul ca i se aplica un numar de versiune al acestei
 Licente si "orice versiune ulterioara", aveti optiunea de a urma
 termenii si conditiile acelei versiuni sau ale oricarei versiuni
 ulterioare publicate de Free Software Foundation.  Daca Programul nu
 specifica un numar de versiune, puteti alege orice versiune publicata
 vreodata de Free Software Foundation.

   10. Daca doriti sa incorporati parti ale Programului in alte
 programe libere ale caror conditii de distributie sunt diferite,
 cereti permisiunea autorului.  Pentru programe ale caror drepturi de
 autor apartin Free Software Foundation, cereti permisiunea de la Free
 Software Foundation; uneori facem exceptii pentru aceasta.  Decizia
 noastra va fi ghidata de cele doua scopuri de a prezerva statutul
 liber al tuturor proiectelor derivate din programele noastre libere si
 de a promova distribuirea si refolosirea programelor in general.

                           NICI O GARANTIE

   11. DEOARECE PROGRAMUL ESTE OFERIT SUB O LICENTA CE NU IMPLICA NICI
 UN COST, NU EXISTA NICI O GARANTIE PENTRU PROGRAM, IN MASURA PERMISA
 DE LEGILE CE SE APLICA.  EXCEPTAND SITUATIILE UNDE ESTE SPECIFICAT
 ALTFEL IN SCRIS, DETINATORII DREPTURILOR DE AUTOR SI/SAU ALTE PARTI
 IMPLICATE OFERA PROGRAMUL "IN FORMA EXISTENTA" FARA NICI O GARANTIE DE
 NICI UN FEL, EXPLICITA SAU IMPLICITA, INCLUZAND, DAR FARA A FI
 LIMITATA LA, GARANTII IMPLICITE DE VANDABILITATE SI CONFORMITATE UNUI
 ANUMIT SCOP.  VA ASUMATI IN INTREGIME RISCUL IN CEEA CE PRIVESTE
 CALITATEA SI PERFORMANTA ACESTUI PROGRAM.  IN CAZUL IN CARE PROGRAMUL
 SE DOVEDESTE A FI DEFECT, VA ASUMATI IN INTREGIME COSTUL TUTUROR
 SERVICIILOR, REPARATIILOR SI CORECTIILOR NECESARE.

   12. IN NICI O SITUATIE, EXCEPTAND CAZURILE IN CARE ESTE CERUT DE
 LEGEA APLICABILA SAU CA REZULTAT AL UNEI INTELEGERI SCRISE, UN
 DETINATOR AL DREPTURILOR DE AUTOR, SAU ORICE ALTA PARTE CARE POATE
 MODIFICA SI/SAU REDISTRIBUI PROGRAMUL CONFORM PERMISIUNILOR DE MAI SUS
 NU VA FI FACUT RASPUNZATOR PENTRU PAGUBELE DUMNEAVOASTRA, INCLUSIV
 CELE GENERALE, SPECIALE, INTAMPLATOARE SAU REZULTANTE, APARUTE DIN
 FOLOSIREA SAU INABILITATEA DE A FOLOSI PROGRAMUL (INCLUZAND, DAR FARA
 A FI LIMITAT LA PIERDEREA SAU DETERIORAREA DATELOR, SAU PIERDERILE
 SUFERITE DE DUMNEAVOASTRA SAU TERTE PERSOANE, SAU O INCAPACITATE A
 PROGRAMULUI DE A INTEROPERA CU ALTE PROGRAME), CHIAR DACA DETINATORUL
 SAU TERTA PARTE A FOST PREVENITA ASUPRA POSIBILITATII UNOR ASEMENEA
 PAGUBE.

                  SFARSITUL TERMENILOR SI CONDITIILOR

       Cum sa Aplicati Acesti Termeni Noilor Dumneavoastra Programe

   Daca dezvoltati un nou program, si doriti sa fie de cea mai mare
 utilitate publicului, cea mai buna metoda de a realiza acest lucru
 este sa-l faceti liber, in asa fel incat oricine sa-l poata
 redistribui si modifica in acesti termeni.

   Pentru a face acest lucru, atasati urmatoarea nota programului.  Cel
 mai sigur este sa o atasati inceputului fiecarui fisier sursa pentru a
 transmite excluderea garantiei; de asemenea, fiecare fisier ar trebui
 sa contina cel putin linia continand drepturile de autor si o referire
 la locul unde poate fi gasita intreaga nota.

     <o linie cu numele programului si o scurta prezentare a ceea ce face.>
     Copyright (C) 19yy  <numele autorului>

     Acest program este liber; il puteti redistribui si/sau modifica in
     conformitate cu termenii Licentei Publice Generale GNU asa cum
     este publicata de Free Software Foundation; fie versiunea 2 a
     Licentei, fie (la latitudinea dumneavoastra) orice versiune
     ulterioara.

     Acest program este distribuit cu speranta ca va fi util, dar FARA
     NICI O GARANTIE, fara garantie implicita de vandabilitate si
     conformitate unui anumit scop.  Cititi Licenta Publica Generala
     GNU pentru detalii.

     Ar trebui sa fi primit o copie a Licentei Publice Generale GNU
     impreuna cu acest program; daca nu, scrieti Free Software
     Foundation, Inc., 59 Temple Place, Suite 330, Boston, MA
     02111-1307 USA

 De asemenea, specificati modalitatile in care puteti fi contactat prin
 posta normala si electronica.

 Daca programul este interactiv, modificati-l in asa fel incat sa
 genereze o scurta nota atunci cand porneste in mod interactiv:

     Gnomovision versiunea 69, Copyright (C) 19yy numele autorului
     Gnomovision nu ofera ABSOLUT NICI O GARANTIE; pentru detalii
     tastati `arata g'.  Acest program este liber, si sunteti
     bineveniti sa-l redistribuiti in anumite conditii; tastati `arata
     c' pentru detalii.

 Comenzile ipotetice `arata g' si `arata c' ar trebui sa arate
 portiunile corespunzatoare din Licenta Publica Generala.  Bineinteles,
 comenzile pe care le veti folosi pot fi denumite altfel decat `arata
 g' si `arata c'; ele pot fi plasate pe meniuri, actiuni ale
 mouse-ului--orice este potrivit pentru programul dumneavoastra.

 De asemenea, ar trebui sa obtineti un document semnat de institutia
 pentru care lucrati (daca lucrati ca programator) sau de
 scoala/universitate, prin care aceasta renunta la drepturile de autor
 pentru programul dumneavoastra.  Urmeaza un exemplu; modificati
 numele:

   Yoyodyne, Inc., prin aceasta renunta la toate drepturile de autor
   asupra programului `Gnomovision' (care face cu ochiul
   compilatoarelor) scris de James Hacker.

   <semnatura lui Ty Coon>, 1 April 1989
   Ty Coon, President of Vice

 Aceasta Licenta Publica Generala nu permite incorporarea programului
 dumneavoastra in programe aflate sub controlul restrictiv al
 institutiilor (engl. proprietary programs).  Daca programul
 dumneavoastra este o subrutina a unei biblioteci, puteti considera mai
 util sa permiteti legarea la biblioteca a programelor aflate sub
 controlul restrictiv al institutiilor.  Daca aceasta este ceea ce
 doriti, folositi Licenta Publica Generala GNU pentru Biblioteci in
 locul acestei Licente.
